<html>
<head>
<title> Sardiyaan </title> <styletype="text/css">
<BODY background-color:blue>
<FONT COLOR=teal>
</style>
</head>
<body>
<p style=text-allign:center;color:purple> <b>
<p style=text-allign:justify> 
آتی سردیوں کے دن جب شمع کو بھی ہلکی ہلکی ٹھنڈ لگنے لگی تھی ۔ ابا چھت سے چارپائی اتار کر اب آہستہ آہستہ کمرے کی سمت میں آتا چلا جا رہا تھا۔ اماں سر باندھے سرے شام ہی کوٹھڑی میں گھس جایا کرتی تھی ، کہتی تھی بوڑھوں کے لیے سردی اچھی نہیں ہوتی، موت کا پیغام بن کر رگوں میں اترتی ہے یہ سردی اور سرد ہوائیں مگر شمع کو یہ سردی بڑی نئی نویلی سی لگتی تھی۔ اس کی کالی کالی آنکھوں میں ہر وقت سیاہ کا جل بھرا رہتا اور سرخ لب مسکراتے ہوئے پائے جاتے۔ شمی کیوں ہنس رہی ہے۔ بھائی شفیق پوچھتا۔ ایسے ہی بس ۔ کلائیوں میں بھر بھر کے چڑھائی سرخ چوڑیاں اور شور کرنے لگ جاتیں۔ بھائی شفیق جو پہلے ہی بہت شفیق تھا ، اوپر سے نام بھی ابا نے چن کر رکھا تھا۔ ایسے ہی ہنسی آجاتی ہے میں کیا کروں بھائی ۔ وہ اور ہنس کر کہتی۔ پاس بیٹھی اماں بول اٹھتی ۔ یہی تو عمر ہے ہسنے بولنے کی۔ باقی تو ساری عمر زندگی گلے میں کسی پھندے کی طرح پھنسی رہتی ہے، کبھی مجھے بھی بڑا ہاسا آیا کرتا تھا۔ ایسے ہنس ہنس کے منہ لالو لال کر لینا میں نے اور میری ماں نے روکنا وی ناں تو میں کیوں روکوں گی ۔ شفیق کے ابا تم تو شروع ہی سے ایسے چپ چپ رہتے تھے، ہر وقت سوگ کی سی کیفیت۔

</body>

</html>
